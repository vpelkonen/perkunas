---
title: Larppaus – Roolipeliyhdistys Perkunas ry
description: Boffausta, larppausta ja pelaamista yhdessä.
heading: Larppaus
---
Liveroolipelaaminen, live action role play (LARP) tai larppaaminen on yhteistä osallistavaa tarinankerrontaa fyysisesti tekemällä ja kokemalla. Liveroolipeliin, tai larppiin, osallistuvat pelaajat omaksuvat erikseen määritellyn roolin, jota he esittävät kuin olisivat itse tämä fiktiivinen henkilö. Liveroolipeleillä on usein järjestystiimi, joka kirjoittaa esijuonen ja hahmot‚ sekä tekevät tarvittavat käytännön järjestelyt.

Perkunas ry:n jäsenet ovat järjestäneet kymmeniä larppeja viimeisen 15 vuoden ajan. Yhdistys on tunnettu mm. Savonlinnan Taidelukiolla säännöllisesti järjestettävästä LARP-kurssista, jonka tarkoituksena on kehittää ilmaisu- ja esiintymistaitoja, Life Beyond -maailmasta ja pelisarjasta, sekä airsoftia ja liveroolipeliä saumattomasti yhdistävästä Green Knights -pelisarjasta.

Tällä hetkellä pelejä ei ole avoinna, mutta Suomen larppeja voi pitää silmällä [LARP-kalenterista](http://kalenteri.larp.fi/). Avoimella lisenssillä olevaan meidän historiaamme perustuvaan fiktiiviseen Life Beyond -maailmaan voi tutustua osoitteessa www.lifebeyond.fi.
